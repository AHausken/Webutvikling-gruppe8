# Webutvikling-gruppe8
Eksamen i Webutvikling 1 27.10.2020 - 17.11.2020


En fancy sushi-restaurant trenger et nettsted for å vise sine matretter. Som frontend- utvikler skal du lage et nettsted bestående av 4 nettsider som lenker til hverandre.
Nettsider

- Side 1. Forside: viser deres 8 hovedprodukter med navn, bilde, beskrivelse og pris. I tillegg skal det være et animert banner der.

- Side 2. Kundeanmeldelsesside: side hvor brukeren kan skrive en anmeldelse av restauranten og se alle anmeldelser som andre har lagt inn.

- Side 3. Universell Utforming: En side med faktabokser om Universell Utforming (UU) i sammenheng med webutvikling (se slides om UU samt nettsider som det refereres til i slideserien). Merk at denne siden også skal stilsettes og få JavaScript-funksjonalitet.

- Side 4. Egendefinert: For denne nettsiden står du helt fritt til å selv bestemme hva siden skal dreie seg om. Målet er å vise at du behersker HTML, CSS og JavaScript. Du kan velge å lage noe kreativt eller noe seriøst, eller en blanding, så lenge det settes i kontekst av caset.
Annet

- Alle sidene skal ha samme header med logo og navigasjon og en footer med diverse kontaktinformasjon.
- For banneret skal du benytte anime.js. Bruk bilder og tekst og evt. annet som du mener passer inn.
- Alle bildene du skal bruke ligger vedlagt. Du kan bruke disse bildene fritt i løsningen din utover det som er angitt ved mappenavn.
- Bruk Font Awesome for å legge til ikoner hvor det passer.

--Slutt oppgavesett--



Sensorveiledning for studenter og sensorer

Følgende ting vil vurderes:
- HTML/CSS på den ene siden, og JavaScript på den andre siden skal telle omtrent like mye
- Responsivt design som fungerer godt i mobil, tablet og større flater ved hjelp av CSS Grid og media queries
- JavaScript ES6-teknikker med eksempelvis filter(), foreach(), Web components, localStorage m.m.
- Bruk av ett eller flere JS-bibliotek angitt i emnet: anime.js, jQuery, aos, chart
- Mappestruktur, koderyddighet, HTML-semantikk
- Universell utforming: utforme HTML-kode i henhold til Difi og WCAG med hensyn til
bilder og alt-attributtet og semantisk koding.
- Omfang (mengde) og kompleksitet (vanskelighetsgrad) vurderes
- Det forventes mer av en besvarelse av en gruppe på 3 enn av en som jobber alene
Hovedteknikker jobbet med i emnet

- HTML5 semantiske tager
- CSS Grid
- CSS Flex
- Media queries
- Diverse CSS-egenskaper
- Diverse JS-programmering
- ES6-teknikker som filter, foreach, template literal, arrow functions, localStorage, webcomponent
- Kodet/gjennomgått noe i 4 JS-biblioteker: anime.js, jQuery, aos.js, chart

Veiledende prosentsatser

Dette er ca.-tall og vil avhenge av hvordan eksamenen er løst og fokusert på.
- Stilsatt innhold i et responsivt design med CSS Grid og media queries: ca. 20-35%
- Diverse JavaScript-teknikker: ca. 20-35%
- HTML-semantikk og Universell utforming: ca. 10%
- Reklamebanneret med HTML, CSS og JS-animasjon: ca. 10-20%
- Koderyddighet og kodestruktur: ca. 5-10%
- *Omfang og kompleksitet: ca. 10-20%
*Alle de overnevnte punktene vil påvirkes av omfanget og kompleksiteten som du velger å bringe inn i denne eksamenen.
